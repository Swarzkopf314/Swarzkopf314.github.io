---
layout: page
title: Maciej Satkiewicz
permalink: /about
---

<!-- 
Rozbebeszający, wszędobylski intelekt, który wykorzystuje umysł ścisły, aby znaleźć wyjście z labiryntu.

Że zadaję dużo pytań etc. 
-->


Nie interesuje mnie szczęście, szczęście to śmierć. Ja chcę się dowiedzieć dokładnie, czym jest to wszystko, ten świat, ja. Mam niewiele czasu, który wybija nas jak muchy.

W tym celu potrzebuję narzędzi, które pozwolą mi odkryć i zweryfikować nowe zależności. Dlatego chcę mieć dostatecznie wydajną firmę, żeby zatrudniać ludzi, którzy mi w tym pomogą. Inni ludzie mają wielki potencjał, który zazwyczaj marnują. Ja chcę ten potencjał wykorzystać i wszystko, czego potrzebuję, to pieniądze. Dlatego jednym z projektów, które realizuję, jest stworzenie komercyjnej firmy. To stosunkowo łatwe, ale niezbędne. Planuję wystartować do 2020 roku.

Prawdopodobnie sami ludzie nie wystarczą. W dzisiejszych warunkach wydaje się, że najbardziej efektywną drogą do prawdy jest stworzenie [AGI](https://en.wikipedia.org/wiki/Artificial_general_intelligence). To jest mój drugi projekt. Podstawowe algorytmy mogę stworzyć sam, jednak dorobienie do nich odpowiednich interfejsów i zbudowanie działających produktów to praca dla całych zespołów. Posiadając odpowiednio silne i ogólne algorytmy sztucznej inteligencji będziemy mogli znacząco przyśpieszyć rozwój. Obecne algorytmy są rozczarowująco prymitywne, tu jest bardzo szerokie pole do popisu, a z mojego dotychczasowego researchu wynika, że AGI nie jest wcale tak daleko.

Nie mogę też tracić z oczu perspektywy ogólnej, ludzkiej, codziennej. Eksploracji tego rejonu chciałbym poświęcić ten blog. Tutaj pytam o zagadnienia, które można badać językiem naturalnym i do których może odnieść się każdy. Zagadnienia wiary, moralności, ale i lżejsze tematy. Wrzucę nawet moje sportowe poszukiwania freestylowe na łyżwach i rolkach. Pojawią się tematy i myśli prowokacyjne, przewrotne, celowo uproszczone. W dążeniu do sedna ostrożność nie zawsze jest wskazana, czasem trzeba sięgnąć po młot pneumatyczny.

Wszyscy leżymy w rynsztoku, ale niektórzy z nas budują rakiety.


<!-- 
Ciekawskie, wszędobylskie stworzenie, które rozbebesza różne idee, miejsca czy emocje - z ciekawości, co znajdzie w środku. A potem układa z wydobytego sedna eleganckie konstrukcje.

Ten blog to zbiór moich małych trofeów intelektualnych, rzeczy, które rozbebeszyłem, część z nich robebeszam dalej, część mnie znudziła. Chciałbym kiedyś robebeszyć całą rzeczywistość i spotkać ukrytego demiurga.

Dlatego część rzeczy rozbebeszam poważnie, precyzyjnymi, weryfikowalnymi i niesłychanie ogólnymi narzędziami, jakimi są pobłogosławione nasze czasy - języki i nauki ścisłe, w tym także języki programowania. Bo dopóki nie potrafisz czegoś zaprogramować, tak naprawdę nie wiesz, co mówisz. A dopóki ten program nie działa odpowiednio, Twoja idea nie ma pokrycia w rzeczywistości. Prawdziwą filozofię uprawiają dziś programiści

Ale czasem pokryciem może być intuicja, poczucie estetyczne czy zwyczajnie zabawa, dlatego inne rzeczy traktuję po prostu pazurami, dla zabicia czasu. Kto wie, czy w środku nie znajdę czegoś użytecznego. Głównie dla tych rzeczy znajdzie się tu miejsce.

Z pobłażaniem przyglądam się wszechobecnym komediom improwizowanym, żonglerce konwencjami, przekonaniu, że wszystko jest odkryte. Dlatego ludzie kłamią, odrywają się od rzeczywistości, która ich znudziła, bo nigdy jej nie poznali. Stają się swoimi własnymi, przewidywalnymi historiami, a w całym ich świecie jest mniej treści, niż w spojrzeniu ptaka czy zdziwieniu psa. Ostatecznie więc trzeba żyć dobrze, bo cały ten kosmos, który napaplaliśmy wokół siebie, jest mniej realny, niż cichy głos serca. -->