[Uroki Mensy (not and never again)]

Sytuacja: chcę się podzielić pewną intuicją i ją obgadać. Formułuję tę intuicję, używając pewnych skrótów myślowych, jak to zazwyczaj się robi w języku naturalnym.

Co robi odbiorca z co najmniej średnią kulturą intelektualną: 

szuka najbardziej spójnej interpretacji mojego sformułowania, żeby zrozumieć sedno mojej idei. Dopytuje tam, gdzie coś jest niejasne. Pogłębia temat, wskazuje problemy. Ostatecznie wspólnie formalizujemy ideę i cieszymy się ciekawym wnioskiem, który często przyda nam się w przyszłości, a czasem doprowadzi do okrycia bardzo ciekawych teorii czy analogii. W taki sposób rozwiązuje się problemy otwarte i odkrywa rzeczy całkiem nowe: intuicja -> dyskusja -> formalizacja -> intuicja -> dyskusja -> ... itd.

Co robi odbiorca z Mensy: 

szuka wszystkiego, co niespójne w moim sformułowaniu i dowodzi mi, że to, co powiedziałem, nie ma sensu, w efekcie temat schodzi na tłumaczenie się z kolejnych skrótów myślowych, a potem na tłumaczenie się z innych skrótów myślowych, których użyłem, tłumacząc pierwsze skróty myślowe i tak rekurencyjnie aż komuś się znudzi; czasami schodzi też na gramatykę. Jeśli nawet ostatecznie delikwentowi tę intuicję jednak się precyzyjnie sformalizuje np. w logice I-go rzędu, delikwent ujawnia rażące braki w logicznym rozumowaniu i zaczyna się upierać, że białe jest czarne, co definitywnie kończy dyskusję.