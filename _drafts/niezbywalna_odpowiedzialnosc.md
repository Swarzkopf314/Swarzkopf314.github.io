# ewolucyjna motywacja dla idei Boga? POCZUCIE NIEZBYWALNEJ ODPOWIEDZIALNOŚCI == BÓG

Czy pojęcie Boga ma motywację ewolucyjną? Jaką? Taką samą, jak etyka? Jeśli słabi są dostatecznie silni, żeby się zbuntować, to silny musi uważać, więc np. ma poczucie piekła, sędziego, odpowiedzialności przed kimś wyższym, transcendentnym. To poczucie jest mu potrzebne do przetrwania. Przeczucie Boga jest implementacją teorii gier (poczucie niezbywalnej odpowiedzialności - za coś, co sobie wybierzemy, a dalej za swoje życie i za swoje czyny).

Tutaj jest połączenie religii i rozumu (dobór naturalny). Jeśli nie ma celu i symulacja jest testowa, to dobór naturalny i teoria gier tłumaczą, dlaczego mamy poczucie niezbywalnej odpowiedzialności. Jeśli jest cel, to być może świat został zaprojektowany właśnie w taki sposób, aby dobór naturalny prowadził do poczucia niezbywalnej odpowiedzialności. Ludzie są umieszczeni w świecie, w którym dobór naturalny prowadzi do wykształcenia poczucia niezbywalnej odpowiedzialności, co jest niezbędne dla Boskiego planu - aby ludzie byli odpowiedzialni. Czyli świat to taka gleba, a ludzie to ziarna, które wzrastają w odpowiedni sposób, ale także mają wolny wybór - czym byłaby wolna wola bez poczucia niezbywalnej odpowiedzialności? Chaosem i destrukcją? 

Czy Bóg jest implementacją teorii gier w naszych umysłach, czy to on sam zaimplementował świat, w której ma zastosowanie teoria gier prowadząca do poczucia niezbywalnej odpowiedzialności i w koncekwencji do wytworzenia się pojęcia Boga? (!!!)

## symulacja ze specyfikacją (krótko i na temat)

Bóg jako cel symulacji. Celu może nie być, a może to symulacja treningowa. To jest współczesne ujęcie religii. Krótko i na temat.

Kryteria wyboru teorii egzystencjalnych są inne niż kryteria wyboru teorii naukowych - kryteria naukowe są niepraktyczne dla teorii egzystencjalnych, byłyby praktyczne, gdybyśmy potrafili wyjść poza naszą rzeczywistość. A skoro nie potrafimy, to potrzebujemy innych kryteriów.
Teoria naukowa ma być pragmatyczna. Teoria egzystencjalna ma mnie rozwijać.

Co ze znaczącymi przypadkami (znakami)? Czy to błąd poznawczy (torowanie), czy jednak w świecie istnieje takie zjawisko? Bardzo słabo rozumiemy świadomość i jej relację ze światem.
Jaką motywację ewolucyjną miałoby dostrzeganie znaków? Dostrzeganie sensu w przypadkach? Czy ten sens tam jest i jest odkrywany, czy to my go dopisujemy? Intuicyjnie to dałoby się zbadać - jaka jest "pojemność interpretacyjna" przypadków? Jak prawdopodobne są określone sekwencje zdarzeń, które ludzie interpretują jako znaki? Czy znaki (interpretowalne przypadki) występują zbyt często? To wskazywałoby na nietrywialny związek świadomości ze światem.

## TODO - z zeszytu

dorabianie czy odkrywanie sensu?
czy jesteśmy bardziej zorientowani na dorobienie/odkrycie sensu w kluczowych wydarzeniach?

skąd się wzięła niezbywalna odpowiedzialność? Czy jest warunkiem niezbędnym dla wolnej woli? Wydaje się być sprzężona z wolną wolą, inteligencją i stadnością (jeśli nie masz poczucia odpowiedzialności za swoje czyny, to jakkolwiek silny byś nie był, jeśli inni są dostatecznie inteligentni, to się zorganizują i Cię wykoszą).