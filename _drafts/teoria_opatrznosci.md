## motywacja

Ludzie dostrzegają sens w zdarzeniach/sekwencjach zdarzeń, bardzo ciekawie byłoby to sformalizować i zobaczyć, czy faktycznie działa.
- czy dopisują go arbitralnie, a zdarzeń jest dostatecznie dużo i są dostatecznie pojemne znaczeniowo, że można dopisać cokolwiek?
- czy może jednak ten sens *odkrywamy*?

Ad. “pojemności” “przypadków” - to nie są byle jakie zdarzenia - to zdarzenia, które tak czy siak byłyby przełomowe i ważne w życiu danej jednostki - zjawiają się jednak w akompaniamencie detali, które z poziomu bottom-up wydają się losowe, jednak wydają się mieć wyraźny sens, spójny na przestrzeni innych tego typu kluczowych zdarzeń. Więc ta mnogość zdarzeń nie jest taka duża. Gdyby też “dekoracje” były tak pojemne znaczeniowo, to dostrzegalibyśmy sens w zwykłych zdarzeniach, a tymczasem wydaje się, że pojawia się on szczególnie wyraźnie w zdarzeniach rzadkich, ale kluczowych dla jednostki. Czy to zaledwie efekt psychologiczny, że jesteśmy bardziej skłonni doszukiwać się sensów w ważnych zdarzeniach, dlatego wtedy dokładamy (nawet podświadomie) szczególnej uwagi, żeby ten sens wydobyć, a tymczasem moglibyśmy go wydobyć z większości nawet mniej ważnych zdarzeń? 

W psychologii istnieje pojęcie "torowania". Ponadto to inni ludzie mogą kierować się swoimi sensami, wpływając na moją rzeczywistość (to by oznaczało, że nie ma jednego, wspólnego sensu, którym zarządza opatrzność). Pytamy jednak o zdarzenia czy "dekoracje" tych zdarzeń, które są najwyraźniej niezależne ode mnie oraz od innych ludzi, "przypadkowe".

Tak czy siak można zapytać o logikę tych sensów, o teorię opatrzności właśnie. Gdybyśmy byli w stanie zidentyfikować tę logikę, to być może na zasadzie top-down bylibyśmy w stanie podać naukową, weryfikowalną teorię (opartą na prawdopodobieństwie, ale jeśli np. sprawdza się w > 60% przypadków, to "coś w niej jest"), na bazie której moglibyśmy przewidywać określone zdarzenia.

Czy taka teoria by działała, bo ludzie podejmują decyzje w odpowiedni sposób? Czy jednak dotyczy zdarzeń i przypadków niezależnych od człowieka? Być może świadomość w jakiś nietrywialny sposób wpływa na rzeczywistość, przecież ciągle bardzo słabo rozumiemy świadomość i jej relację ze światem. Ale to nie ma znaczenia, dlaczego teoria działa, nam na razie wystarczy, jeśli znajdziemy działającą teorię.

## Poboczne rzeczy do zbadania:

Jaką motywację ewolucyjną miałoby dostrzeganie znaków? Dostrzeganie sensu w przypadkach?
Jaka jest "pojemność interpretacyjna" przypadków? Czy możemy podać odpowiednią miarę? 
Jak prawdopodobne są określone sekwencje zdarzeń, które ludzie interpretują jako znaki? 
Czy znaki (interpretowalne przypadki) występują zbyt często, żeby można je było tłumaczyć materialistycznym/mechanistycznym przypadkiem?

## wstęp do teorii i pierwsze proponowane własności opatrzności

Chyba jak czegoś szczerze i mocno chcesz, to zdarzenia zaczynają temu sprzyjać.

Ale sama musisz działać, nie możesz czekać, że coś dostaniesz. Jakby opatrzność chciała Ci pomóc, ale nie chciała Cię wyręczyć. Być może wydaje Ci się, że czegoś chcesz, a tak naprawdę potrzebujesz czegoś innego. Albo tylko czekasz, aż coś dostaniesz, zamiast starać się to zdobyć. Wtedy nie działa.









Zdarzeń jest dużo. Spadł mi kapeć. Piję pierwszy raz od lat kawę zbożową z mlekiem, której nienawidziłam w przedszkolu. Gdy zaczęłam szukać filmu na dziś, miałam tyle akurat czasu, żeby kupić coś w Żabce i zdążyć na film ważny i dający do myślenia. Sól się kończy w solniczce. Upiłam się i urwał mi się film. Każde zdarzenie ma mnóstwo przyczyn. Zdarzeń w życiu jednostki jest tyle, ile ułamków sekund w jej życiu. Nie wszystkie może zarejestrować. Można założyć, że tworzą wokół niej krąg, który obejmuje pewien obszar wokół, w zasięgu jej słuchu, wzroku czy nawet myśli. Wtedy uznajemy, że zdarzenie w życiu jednostki to to, co może odebrać przy pomocy świadomości.
Niestety ograniczeniem w wymyślaniu sensów też jest tylko nasza świadomość, która zachowuje pamięć o przeszłych zdarzeniach i ma wiedzę o jednostce i o świecie.

Żeby sprawdzić, jaki sens można dopisać do danych wydarzeń, należy wyznaczyć “granicę absurdu” - miejsce, w którym zdarzenie nie może obiektywnie łączyć się z jakimś faktem, na przykład zepsucie mojego komputera nie może być świadectwem gorączki Nguney Maruto z Chin.

Żeby zbadać działanie opatrzności, dobrze byłoby się przyjrzeć faktom już nam danym - nie tylko prawom świata, ale i Wszechświata. Przecież niebagatelnym “przypadkiem” jest istnienie życia na Ziemi i nieustający ruch planet - fakty przerobione już przez filozofów i naukowców, ale wciąż zastanawiające.
Należałoby też jeszcze raz zauważyć prawa rządzące światem natury, a może i kultury, i zobaczyć, jak wpisuje się w to jednostkowe życie.

Niektórzy twierdzą (co należałoby przypisać ich biedactwości), że nie ma czegoś takiego, jak granica absurdu. Ja jednak twierdzę, że można taką odnaleźć.
Wszystko sprowadzałoby się do zaufania wobec rzeczywistości - czy rzeczywistość może robić sobie z nas żarty i odwracać w sekundę wszystko, co znamy i czemu nauczyliśmy się ufać? Czy tak się dzieje? Czy tak się dzieje często? Choćby po częstotliwości występowania zdarzeń absurdalnych możemy dojść do wniosku, że nie są one ważne w teorii opatrzności.

No nie wiem, biedactwo. A jak wyznaczysz granicę dla absurdalnego wytłumaczenia czegoś? Samą ideę opatrzności można potraktować jako absurd. Np. “zepsucie mojego komputera nie może być świadectwem gorączki Nguney Maruto z Chin.” - dlaczego? A gdyby dopisać do tego wydarzenia jakiś sens? Np. na płycie głównej Twojego komputera jest napisane “made in China by  Nguney Maruto” - czy teraz Twój przykład dalej jest absurdalny? Czy jest sens wyznaczać wobec tego granice? “Absurd” to coś, co nie mieści się w naszych ramach pojęciowych. Ale nasze ramy pojęciowe to nasze konstrukcje, które przykładamy do świata tak, żeby potrafić przewidywać zdarzenia i czuć się dobrze. Ramy pojęciowe to nie świat. Jeśli chcemy stworzyć nową teorię - teorię opatrzności - to z definicji wychodzimy poza dotychczasowe ramy pojęciowe - więc eksplorujemy poniekąd regiony absurdu. Nadajemy sens czemuś, co jest absurdalne, oswajamy absurd i pokazujemy, że działa.

Sek w tym, zeby to zrobic w dostatecznie ostrożny i systematyczny sposób.

Komentarz Gosi z łyżew, której zaproponowałem zastanowienie się nad Opatrznością:
A propos Opatrzności,  jak zaczęłam myśleć o tym to pomyślałam że ona musiałaby mieć pewną istotną sztywność, nie mogłaby się uczyć ale wyobraziłam sobie że jest głównie zainteresowana tym żeby jej mechanizm pozostał nieodkryty więc właśnie powinna uczyć się reagować i Cię blokować. Tylko że Ty chyba chcesz poznać ten algorytm jak ona się uczy w ramach opracowywania teorii wszystkiego. Jak to testować w ogóle?







# case Marty

Dlaczego czasem życzymy innym ludziom źle? Czy tak naprawdę dlatego, że wierzymy, że te zdarzenia nauczą ich czegoś, czego im brakuje?

bo Marta ostatnio mi powiedziała, że pękła jej vege gumka z jakimś kolesiem 3 dni po okresie i teraz analizuję swoje odczucia, bo z jednej strony autentycznie chcę dla niej jak najlepiej, a z drugiej wyczuwam w sobie jakąś pokusę, żeby życzyć jej tej ciąży - i zastanawiam się, skąd to się bierze. Na razie przekonuje mnie wyjaśnienie, że faktycznie mam przeczucie, że takie wydarzenie by ją nauczyło czegoś, czego moim zdaniem nie rozumie i co odbijało się trochę na mnie. Ale z drugiej strony to byłoby jednak za mocne

może sam stres, że będzie ciąża już wystarczy
o, mogę jej życzyć, żeby jej się okres spóźnił 2 tygodnie :D
albo tydzień

ale bardzo mi się podoba ta miara moich odczuć do niej

okres spóźniony 2 tygodnie to trochę za dużo
ale jak się spóźni tydzień, to spoko, mogę tego jej życzyć
czyli jakiś kwasik jest, ale niewielki

W związku z tym pytanie - czy Opatrzność przeprowadza podobny proces myślowy? Przywali komuś, ale tylko wtedy, kiedy ten ktoś to zniesie i coś z tego wyniesie? Czy w takim razie bylibyśmy w stanie przewidzieć, jak mocno Marcie spóźni się okres? A może już sama pęknięta gumka jest dostateczną “karą” za niedostateczną samoświadomość seksualną? Czy dało się to przewidzieć? Przysiągłbym, że o tym myślałem, że coś takiego może się stać. Nawet gadałem z Martą dużo wcześniej, że byłoby “zabawnie”, gdyby zaszła w ciążę po mojej wyprowadzce i że czułbym jakiś cień satysfakcji wtedy. Ale niechciana ciąża to za dużo, w gruncie rzeczy chodziło o jakiś prztyczek, jakąś naukę. Pękniętą gumkę dałoby się przewidzieć. Pytanie, czy okres jej się spóźni około tygodnia (tak czuję, że wtedy nauczka byłaby adekwatna).

Czy świat jest opatrznościowy czy czysto mechanistyczny? Czy istnieją wysokopoziomowe reguły rządzące światem? 

Psy istnieją. Jeśli świat jest opatrznosciowy, to psy powinny istnieć z duzym prawdopodobienstwem. Jesli nie jest, to z mniejszym. Więc istnienie psów może zwiększać prawdopodobienstwo a posteriori tego, ze swiat jest opatrznosciowy.

Mechanika kwantowa jest fundamentalne probabilistyczna. Ta probabilistyczna właściwość objawia się w skali wielu eksperymentów - dopiero wtedy widzimy, jak rozkładają się wyniki i że podążają za pewnym rozkładem prawdopodobieństwa. Można powiedzieć, że ten rozkład to właśnie reguła opatrznościowa - indywidualne cząstki zachowuja sie w sposob nieprzewidywalny, ale ich grupa jest już czymś, co podlega pewnej regule. Reguła ta nie jest mechanistyczna, bo nie ma”hidden variables” (eksperyment Bella). Jest to coś “narzuconego z góry”, prawdopodobieństwo kojarzy się z jakimś “duchem”, który “czuwa”, aby swiat podążał w określonym kierunku.

No właśnie, w jaki sposób prawdopodobienstwo wpływa na ruch konkretnego fotonu? Co to znaczy, ze ten ruch podlega pewnej fali prawdopodobienstwa, kiedy rozpatrujemy tylko jeden foton, a nie ich grupę? Dopiero w grupie mozemy sprawdzic te prawdopodobienstwa. Indywidualny foton moze wpaść gdziekolwiek, nie dostrzezemy w jego zachowaniu zadnej reguly, bo patrzymy ze zbyt bliska.

Więc mechanika kwantowa jest fundamentalnie opatrznosciowa. Pytanie, czy opatrzność występuje też w makroskali? Czy zdarzenia, które indywidualnie są czysto losowe, podlegają pewnym regulom opatrznosciowym, jeśli rozważyć sekwencję zdarzeń albo cała grupę zdarzeń?

Makrozdarzenia tez mozemy traktowac jak zdarzenia losowe z pewnym rozkladem prawdopodobienstwa. Jest to uproszczony opis w stosunku do opisu mechanistycznego, ale w praktyce wystarczajacy i w sumie jedyny mozliwy, a byc moze nawet bardziej adekwatny, bo nie wiemy, jak zjawiska kwantowe wplywaja na makroskale (efekt motyla). Pytanie, jak opisac te rozklady prawdopodobienstw dla zdarzen. Mechanistycznie intuicyjnie wszedzie upychamy rozklady jednostajne. A niekoniecznie. Od czego moga zależeć te rozklady? Tutaj mozemy w sesnowny sposob mowic o teorii opatrzności, bo wedlug teorii opatrznosci te rozklady będą takie, aby ukozliwic dzialanie opatrzności z dostatecznie duzym prawdopodobienstwem (czyli w grupie makrozdarzen zaczna sie ujawniac pewne wzorce i tendencje, bo w grupie ujawnia sie rozklady prawdopodobienstw poszczegolnych zdarzen).

Opatrznosciowy/probabilistyczny opis wydarzeń w makroskali. Czy intencje i dążenia ludzi mogą wpływać na prawdopodobieństwa (grup) makrozdarzeń (praktycznie każde makrozdarzenie mozna w sumie traktowac jak grupę mniejszych makroszdarzen)? Czy modlitwa może na to wpływać?

Pojawienie sie w bliskiej odleglosci w czasie wystąpień 314 moze byc opatrznosciowe. Byc moze swiat ma intencje, żeby pokazac mi te numerki blisko siebie, zeby ujawnic w ten sposób działanie opatrzności. Cokolwiek. Nie wiemy, jakie dokladnie jest prawdopodobienstwo tego, ze pan w szatni da mi numerek 314. Mechanistycznie zakladamy, ze moze mi dac jakikolwiek, ale znowu, byc moze to zbyt mala perspektywa. Byc moze fala prawdopodobienstwa dla pana z szatni ma zwiekszona gęstość w okolicy nunerka 314, z jakiegokolwiek powodu. Być może jest to widoczne dopiero z perspektywy tego, ze ja dostrzeglem 314 wczesniej, a potem watpilem w dzialanie opatrznosci - byc moze poprawnym opisem swiata jest tu wlasnie opis, ktory bierze wszystkie te wydarzenia pod uwagę (a nie zaklada, ze ich rozklady sa calkowicie niezalezne i rozwaza pana z szatni w oderwaniu od reszty).

Tego nie wiemy. Nie wiemy, jaki dokladnie jest zwiazek swiadomosci (indywidualnego doświadczenia) ze swiatem. Być moze swiatem rządzą tego typu reguły opatrznosciowe.

Podobnie zła osoba moze zwiekszac prawdopodobienstwo, ze zachoruje. Marta moze zwiekszac ryzyko tego, ze zajdzie w ciaze etc.

To jest teoria jak najbardziej naukowa. Jest weryfikowalna. Trzeba zebrac dostatecznie duzo przypadkow i je przeanalizowac pod katem prawdopodobienstw. Nasz postulat jest taki, ze znamy pewne reguly rzadzace opatrznościa, czyli znamy mniej wiecej rozklady prawdopodobienstw pewnych zdarzen. Szukamy takich sekwencji zdarzen, w ktorych te rozklady moglyby sie ujawnic. Nie ujawnia sie zawsze, tak samo, jak grupa 100 fotonow nie zawsze da kanoniczny rozklad na ekranie.


## Opatrzność == wola == tożsamość == funkcja falowa

Informacja to zawężenie rozkładu prawdopodobieństwa przyszłych możliwych stanów. Informację sumujemy, sumując log-prawdopodobieństwa. Konfiguracje zawierają informację, która jest (predyktywnie przydatna) czymś więcej, niż sumą swoich części

Świat kwantowy jest fundamentalnie probabilistyczny. Jak jest zaimplementowane to prawdopodobieństwo? Objawia się dopiero w przypadku wielu zdarzeń - nie zobaczymy prawdopodobieństwa w przypadku jednego fotonu czy jednego eksperymentu.

Podobnie Opatrzność nie objawi się zaledwie w jednym zdarzeniu. Opatrzność to dokładnie rozkład prawdopodobieństwa, zawężenie przyszłych możliwości, funkcja falowa. Opatrzność objawia się w sekwencjach zdarzeń. To funkcja falowa opisująca makrozdarzenia, która objawia się dopiero w sekwencji wielu makrozdarzeń - bo dopiero wtedy widać tendencję, dopiero wtedy może być mowa o prawdopodobieństwie.

Prawdopodobieństwo == intencja

Losowość umożliwia wolną wolę. Człowiek wydobywa z chaosu wzorce. Te wzorce są arbitralne, ale zależą od struktury (świadomości) człowieka. Te wzorce z kolei kształtują świat człowieka, a to dalej wpływa na decyzje tego człowieka. Decyzje wydają się zdeterminowane (a przynajmniej ograniczone do pewnego rozkładu prawdopodobieństwa?), ale ich determinacja wynika ze świata, w jakim żyje człowiek, ten świat wydobywa się z chaosu, a sposób, w jaki się wydobywa zależy od człowika, od struktury jego świadomości, od jego intencji, od jego woli. 

Wola to nie jest wybór spośród dostępnych możliwości - to sposób interpretacji chaosu. Istotą świadomości jest porządkowanie chaosu, wydobywanie, a raczej tworzenie wzorców. Jeśli świadomość ma pewną intencję, to z tą intencją będzie obserwować świat. Wówczas “wyłowi” ze świata (ze zbioru zdarzeń) zdarzenia, które pasują do tej intencji. W ten sposób świadomość wytworzy sobie świat z wyłowionych z chaosu zdarzeń, które odpowiadają jej intencji. W tym świecie zapadną pewne decyzje, bo odfiltrowane zdarzenia zaczną ze sobą oddziaływać. W efekcie zwiększy się prawdopodobieństwo, że świadomość wyewoluuje w sposób zgodny z intencją. A więc świadomość ma strukturę, dzięki niej filtruje, dzięki filtrowaniu dookreśla swoją strukturę, w strukturze świadomości zachodzą decyzje (zdeterminowane, ale jak zobaczyliśmy, są zdeterminowane samą strukturą świadomości, więc w gruncie rzeczy wolne, bo zależą tylko od świadomości), te decyzje odpowiednio wpływają na świat i dodają nowe zdarzenia, które następnie można filtrować. Tak więc świadomość jest pewną siłą, która porządkuje i kierunkuje zdarzenia. Świadomość zadaje pewien rozkład prawdopodobieństwa na zdarzeniach, który ujawnia się w sekwencji zdarzeń (bo nie w jednym zdarzeniu). Świadomość jest falą prawdopodobieństwa. Jest opatrznością.

Tak więc mamy ten sam schemat/opis/strukturę na trzech poziomoach - mechaniki kwantowej, świadomości człowieka i być może Opatrzności (czyli siły porządkującej makrozdarzenia, ale zdarzenia niezależne od ludzi - tego nie możemy sprowadzić wyłącznie do działania ludzi. To zdarzenia wykraczjące poza działanie ludzi, przynależące do świata nieożywionego, “przypadki”).

Więc jeszcze raz, pytaliśmy, w jaki sposób w świecie “zaimplementowane” jest prawdopodobieństwo, czym są funkcje falowe, co sprawia, że fotony w sekwencji pomiarów dają wyniki, które podchodzą pod pewien rozkład prawdopodobieństwa. Znaleźliśmy analogię z człowiekiem, ze świadomością człowieka (a nawet z postulowanymi własnościami Opatrzności). Człowiek wpływa na świat, bo filtruje zdarzenia zgodnie ze swoją strukturą. Jego struktura zawęża prawdopodobieństwo nie tylko dotyczące jego decyzji, ale przede wszystkim dotyczące interpretacji świata. Człowiek wpływa na świat, bo go interpretuje. Świadomość jest strukturą przede wszystkim interpretującą, filtrującą. Mając interpretację bodźców, świadomość może podjąć akcje, które są zdeterminowane tą interpretacją. W ten sposób świadomość wpływa na ewolucję rzeczywistości, kierunkuje tę ewolucję zgodnie z tym, w jaki sposób interpretuje świat.

Czy Opatrzność interpretuje świat?

Czy obiekty kwantowe interpretują świat?

# Dekoherencja

Czy to nie jest czasem wstęp do rozwiązania zagadki dekoherencji? Każdy obiekt kwantowy jest pewną informacją. A więc w jakimś sensie zawężeniem możliwości. Ale być może nie zdeterminowaniem tych możliwości. Informacja nie musi być zdeterminowaniem możliwości, to klasyczny, mechanistyczny obrazek. Informacja to zawężenie chaosu, ale nie do jednej możliwości. To zawężenie, które się objawia w sekwencjach różnych zdarzeń, bo dopiero wtedy można mówić o prawdopodobieństwie.

Więc obiekty kwantowe mają pewne intencje. Filtrują swoje otoczenie, interpretują. Tak, obiekty kwantowe interpretują to, co się wokół nich dzieje, wydobywają z okolicznych zdarzeń takie, które pasują do ich “intencji”, to ich “kierunku” ewolucji, do ich “woli”, struktury, Obiekty kwantowe to takie małe świadomości, które interpretują otoczenie, tworzą wewnętrzne modele, na bazie tych modeli podejmują decyzje i wpływają na świat w sposób zgodny z tym, jak go interpretują, czyli w sposób zgodny ze swoją strukturą, informacją, którą niosą, sposobem zawężania możliwości. Więc wszystko interpretuje i filtruje wszystko wokół, zgodnie ze swoją wewnętrzną intencją.

Czy cząstki elementarne to atomy świadomości? Czy elektron to zawsze konkretna intencja, dlatego zawsze ma takie same własności, tj. zawsze w ten sam sposób oddziałuje ze światem, czy też zawęża pewne możliwości? Czy świadomość to orkiestra złożona z tych atomów?
IIT - Integrated Information Theory - cząstka złożona z atomów świadomości ma więcej informacji, niż suma informacji zawartych w atomach. Nie zawsze, ale jeśli tak jest, to tworzy się nowa jakość - nowa informacja, nowy sposób zawężania możliwości, nowy sposób filtrowania i interpretowania otoczenia, a w konsekwencji nowy sposób wpływania na otoczenie.

Świat jest taką strukturą informacji.

Fala prawdopodobieństwa == filtrowanie zdarzeń == intencja == świadomość

Świadomość to struktura informacji. Wydaje nam się, że “jesteśmy w mózgu”, bo nasz struktura informacji jest oparta na danych dostarczanych do mózgu i przetwarzanych przez mózg. Ale “mózg” to tylko podstruktura struktury informacji. Nasz punkt widzenia jest własnością tej struktury informacji. Jest to struktura z punktem widzenia. Nazywamy to “ja”.

Raczej nie każda struktura informacji ma punkt widzenia. Zapewne istnieją struktury informacji, które nie są oparte na działaniu mózgu. Nie są scentralizowane. Te struktury mogą dalej interpretować rzeczywistość, a w konsekwencji na nią wpływać, bo podejmują działania na bazie swojej interpretacji.

Przedmioty to takie (zdecentralizowane?) struktury informacji. Przedmiot wpływa na swoje otoczenie, tj. ogranicza możliwości. Czy są większe, mniej widzialne struktury? 

My żyjemy wewnątrz tych struktur. Żyjemy wśród struktur informacji, które filtrują i interpretują otoczenie. Te struktury mają wpływ na nasze interpretacje. Interpretujemy się wzajemnie.

Człowiek i świat wzajemnie się interpretują. Czyli nie tylko wpływają na siebie bezpośrednio (zdarzenia jednostkowe), ale także zawężają wzajemnie swoje możliwości. Działają na siebie nawzajem opatrznościowo. Człowiek porusza się w świecie z pewnymi intencjami, więc ma na ten świat wpływ opatrznościowy, intencjonalny, opisywalny tylko z perspektywy sekwencji zdarzeń, bo dopiero wtedy widać tendencje i jest sens mówić o prawdopodobieństwie. Ale tak samo świat interpretuje człowieka, oddziałuje na niego zgodnie ze swoimi filtrami, interpretacjami i intencjami. Świat ma wpływ opatrznościowy na człowieka.

Tj. powyższe zachodzi przy założeniu, że zarówno świat, jak i człowiek to struktury informacji, które filtrują i interpretują otoczenie, a następnie na nie oddziałują. Człowiek jest przywiazany do mózgu, jest strukturą z punktem widzenia. Świat nie musi mieć punktu widzenia, ale ciągle może mieć swoje filtry i interpretacje.

Tak więc teoria sprowadza się do opisu struktury i dynamiki świadomości.Jakie struktury świadomości obecne są w świecie? Jak filtrują i interpretują ten świat? A jeśli dana jest interpretacja, tj. pewna struktura informacji, to w jaki sposób ta struktura ewoluuje? Na skutek ewolucji (zmiany) struktury informacji zmienia się sposób zawężania możliwości (otoczenia). Potrafimy dość dobrze opisać struktury naszych, scentralizowanych struktur informacji (psychologia). Dobrze opisujemy też struktury informacji odpowiadające cząstkom elementarnym i przedmiotom (fizyka). Co ze strukturami mniej stałymi? Przedmioty to struktury deterministyczne, ale ludzie i cząstki kwantowe to struktury probabilistyczne. Czy są jakieś jeszcze struktury probabilistyczne w świecie? Opatrzność to dobry kandydat na taką strukturę.

Reasumując, Opatrzność jest probabilistyczną strukturą informacji, która filtruje i interpretuje świat, a następnie na bazie (pewnie jakiejś kanonicznej) mechaniki informacji podejmuje decyzje w terminach tych interpretacji, tj. Ewoluuje w określony sposób, a zmieniając się, zmienia sposób, w jaki zawęża pewne możliwości w świecie.

Przykładowo jeśli Opatrzność chce dobrze dla Maćka, to będzie siłą, która zwiększa prawdopodobieństwo tego, że pojawią się zdarzenia sprzyjające Maćkowi. Będzie tłumić zdarzenia negatywne i propagować pozytywne. Będzie filtrować ze świata zdarzenia pozytywne.



