https://en.wikipedia.org/wiki/Ouroboros
http://www.academia.edu/34246615/Fraktal_Chrystusa


[pytanie o interpretację Biblii]

Przypowieść o chwaście (Mt 13, 24-30):
http://biblia.deon.pl/rozdzial.php?id=256

Przypowieść o winnicy (J 15, 1-11):
http://biblia.deon.pl/rozdzial.php?id=354

W powyższych przypowieściach Bóg jest rolnikiem/winiarzem, a my odpowiednio zbożem i latoroślami. Jeśli wydamy dorodne plony, zostaniemy zebrani do spichlerza, zgodnie z przypowieścią.

No to ja pytam, co się z nami dalej dzieje w tym spichlerzu? Te przypowieści są lekko niepokojące, zwłaszcza w kontekście tego, że Jezus podczas Ostatniej Wieczerzy składa swoje Ciało i Krew w ofierze pod postaciami chleba i wina. Czy to nie jest rozbrajająco dosadne?

Czym tak naprawdę jest to Królestwo Boże, do którego teraz dojrzewamy? Czy Wszechświat ostatecznie służy temu, aby Bóg mógł się najeść i napić? Jesteśmy uprawiani, aby nas zebrano, przetworzono i zjedzono? I ten cel inscenizujemy nieświadomie co niedziela w kościołach? Czy to nie zakrawa na perwersję?

To nie jest prowokacja, pytam poważnie, bo to jak najbardziej jest koherentna interpretacja tych fragmentów Biblii. Co Kościół ma na ten temat do powiedzenia? Czy można jakoś podważyć tę interpretację? Czy jednak moje obawy są uzasadnione?

## Rozwiązanie

Hm, a więc wygląda na to, że mamy niezłe rozwiązanie.

Bóg nas karmi, a my jesteśmy pokarmem Boga. Jeśli karmimy Boga tak, jak On nas, to faktycznie nie ma się co przejmować, bo mamy tego Ouroborosa. To nawet całkiem optymistyczne, że Bóg karmi się nami - o ile nas nie trawi i nie zamienia w kupę, co propozycja z Ouroborosem zręcznie wyklucza.

No i tak, to może funkcjonować jako matryca, wzór idealnej relacji między dwiema (i więcej) istotami, które powinny się nawzajem karmić. Więc to może nie jest tylko relacja człowiek-Bóg, ale właśnie relacja istota-istota. Wzrastamy z siebie nawzajem, jesteśmy dla siebie nawzajem gruntem, oparciem i źródłem pokarmu.

Byt, który przegląda się sam w sobie i sam siebie umacnia. Trochę podwójna helisa ;>

Lubiłem się zastanawiać nad kondycją egzystencjalną samego Boga - po co taki gościu, który ma wszystko i tym wszystkim zarządza w ogóle żyje? Czy nie czuje jakiejś nieskończonej, egzystencjalnej pustki? Czy nie jest fundamentalnie i nieuniknienie samotny? 

No to mam rozwiązanie tej zagadki - Bóg karmi się tymi, którzy karmią się Bogiem. I musi dać im wolną wolę, musi postawić ich przed nagą tragedią istnienia (dlatego wątpimy, widzimy świat potencjalnie bez Boga, w którym jesteśmy fundamentalnie i nieredukowalnie samotni, osobni, skończeni i śmiertelni), ale też pokazuje im się, daje im siebie, rozwiązuje tę tragedię. I potrzebuje nas, żebyśmy rozwiązali Jego tragedię.

Ja to kupuję :)



Jakub Łepek Maciej Satkiewicz to odbiera całe piękno bezinteresownej miłości Boga.



Dlaczego? Czy nie najpełniej istniejesz, kiedy kochasz bezinteresowanie? Czy to nie jest już dobry interes? Btw, może dlatego życie jest zaprojektowane tak, aby organizmy wydawały na świat potomstwo? Ono wyrasta z Ciebie, a Ty żyjesz poprzez swoje potomstwo, tutaj też jest takie koło. No i dzieci można jednocześnie kochać bezinteresownie, a z drugiej strony potrzebować ich, aby czuć się pełnym. Więc to "bezinteresownie" nigdy nie jest w pełni, absolutnie bezinteresownie.

Poza tym mamy fragment o wrzucaniu do ognia latorośli, które nie dają owoców, więc jakąś interesowność Boga mamy zadaną w samej Biblii. 

Ja też nie widzę piękna w absolutnie bezinteresownej miłości. No bo jeśli ta miłość niczego Ci nie daje (nie umacnia Cię jakoś, nie upiększa Twojego życia), to jaką ona ma wartość? Jeśli Bóg kochałby absolutnie bezinteresownie, to jaką wartość miałaby Jego miłość? Mógłby równie dobrze nie kochać.

Ja myślę, że to jest konieczne, żeby miłość była w tym sensie - egzystencjalnie - interesowna, zwłaszcza miłość Boga, bo to wtedy nadaje nam samym doniosłą wartość - jesteśmy Bogu potrzebni, ale właśnie nie cynicznie po coś, tylko potrzebni do samego istnienia, do tego, żeby sam dzięki nam wzrastał, tak, jak my wzrastamy, kiedy kochamy (np. swoje dzieci, bo to chyba najlepsza analogia).



Jakub Łepek Maciej Satkiewicz można też w drugą stronę, że u ludzi miłość nie jest w stanie być prawdziwie bezintresowna i możemy tylko zdążać do ideału jaką jest miłość Boga, by ten ideał osiągnąć dopiero po śmierci w komunii z nim.



Maciej Satkiewicz Ale wtedy ciągle możesz pytać - co dalej? Co, kiedy już osiągniemy ten ideał? Stagnacja? Co sprawia, że takiemu idealnemu bytowi chce się dalej być? Czy nie czuje jakiejś dojmującej rozpaczy? Ja tu widzę dużą zagadkę. Rozwiązujemy problem tu i teraz, ale tak naprawdę przesuwamy ten egzystencjalny problem o poziom (istnienia) wyżej, migamy się od odpowiedzi. Czy naprawdę nie możemy już teraz pytać o status egzystencjalny samego Boga, bytu doskonałego? Ja zawsze pytałem i zawsze widziałem w tym przejmujący problem - kiedy już jestem doskonały, to co robić dalej?

Dlatego tak mi się podoba to rozwiązanie z Ouroborosem, mamy jedną odpowiedź tu i teraz na wszystkie poziomy istnienia, niczego nie zostawiamy na potem - chodzi o wzajemne wzrastanie, wzajemne karmienie się. 

Bo inaczej po co idealnemu bytowi jacyś ludzie? W ogóle po co idealnemu bytowi ten ideał? Po co mu byt?




Jakub Łepek Maciej Satkiewicz nie zrozum mnie źle też chciałbym mieć rozwiązanie. Ja mam taki charakter że zawsze muszę wszystko zrozumieć inaczej tego nie zaakceptuje. Kiedy tak myślałem nad sensem Boga czy Jego Trójjedności to wszystkie odpowiedzi wydawały mi się głupie i nie dawało mi to spokoju. Po dłuższym czasie, znalazłem odpowiedź słuchając wypowiedzi jakiegoś księdza lub zakonnika i tą odpowiedzią jest pokorą. Zrozumiałem że Bóg jest bytem którego nie jestem w stanie ogarnąć umysłem ani zrozumieć.




 Rozumiem tę pokorę i popieram. Ale pokora nie wyklucza się z tym, że uważam, że jesteśmy w stanie zrozumieć Boga. Może temu służy cała cywilizacja, uczymy się Boga, uczestniczymy niejako w lekcji anatomii Boga.

To najlepiej widać, kiedy studiujesz matematykę :P Jak kolejne pojęcia budują się na poprzednich. Jak ślęczysz nad zrozumieniem dowodu 2 tygodnie, a potem to wszystko wydaje Ci się oczywiste (por. Lemat Yonedy ;P). Matematyka to takie wzrastanie właśnie, rozbudowujemy aparat pojęciowy i z czasem uważamy za oczywiste rzeczy, które wcześniej byłyby zbyt skomplikowane, żeby je objąć umysłem.

Więc pokora jest potrzebna w samym procesie poznawania, żeby nie ogłosić przedwcześnie zwycięstwa i tym samym skazać się na błądzenie w mroku. Pokora sprawia, że jesteś ostrożny, że uważnie badasz grunt, po którym stąpasz. I moim zdaniem pokora jest najważniejszym składnikiem geniuszu zaraz po zuchwałości :)





Jakub Łepek Maciej Satkiewicz a więc biorąc taką matematykę jako przykład, to czy uważasz że matematyka się kiedyś skończy? Człowiek wymyśli wszystko co jest do wymyślenia w matematyce i kropka? Czy będzie ona jednak nieustannym rozwojem i poszerzaniem wiedzy?




 Raczej się nie skończy. Rozumiem, co chcesz powiedzieć. Ok, zgoda. Ale to nie znaczy, że istnieją pytania, na które nigdy nie odpowiemy. Być może na każde pytanie, które zadamy, uda nam się w końcu znaleźć odpowiedź (albo zrozumieć, że źle pytamy). Ale to nie znaczy, że pytań jest skończenie wiele :)

Inna rzecz, że tu wchodzą twierdzenia Goedla o niezupełności i mając skończenie wiele aksjomatów zawsze znajdziesz zdania nierozstrzygalne na bazie tej aksjomatyki. Więc there, zawsze będzie coś do odkrycia (np. nowe aksjomaty).




Jakub Łepek Maciej Satkiewicz ja bym był bardziej skory powiedzieć że odpowiedź na każde pytanie będzie rodzic następne i prawdopodobnie nie jedno a wiele.




 No to miałem na myśli. Poza tym, trzymając się tej analogii z matematyką, nigdy nie będzie tak, że ze skończonego zbioru aksjomatów i reguł wszystko nam wyniknie. Zawsze będą pytania/zdania nierozstrzygalne, dla których będziemy potrzebować nowych aksjomatów, nowych "oczywistości". Czyli czegoś, co jest poznawalne tylko przez "objawienie" (tw. Goedla).
Btw. rozwiązanie z Ouroborosem jak najbardziej prowokuje wiele nowych pytań :