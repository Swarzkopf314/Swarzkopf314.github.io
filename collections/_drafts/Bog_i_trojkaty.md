# Bóg jako pojęcie abstrakcyjne, które ułatwia konstruowanie teorii świata

Bóg w religii pełni identyczną funkcję, jak matematyka w fizyce - jest metafizyczną historią, która kierunkuje myślenie i wyznacza interpretację danych. W tym sensie pytanie o obiektywne istnienie Boga jest w pełni analogiczne do pytania o obiektywne istnienie trójkątów czy przestrzeni Hilberta.

Fizyka jest teorią, która mówi coś o świecie w języku matematyki. Religia jest teorią, która mówi coś o świecie w języku Boga. Teoria żyje, jeśli się sprawdza. Stąd wynika, że religia w jakimś sensie się sprawdza. A skoro tak, to można ją w odpwiednim sensie weryfikować.

Jest wiele przesłanek, że religia sprawdza się w sensie psychologicznym i socjologicznym. Pytanie, czy sprawdza się także w sensie fizycznym?

Czy religia ma moc predyktywną? 

Ogólną cechą wszystkich religii jest postulat, że jesteśmy rozliczani za swoje czyny (a czasem wręcz myśli). A więc jak najbardziej jest to postulat dotyczący działania świata. Postuluje się mianowicie, że np. złe czyny (jakkolwiek zdefiniujemy zło, np. nieoptymalne wykorzytanie zasobów) sprawiają, że zwiększa się prawdopodobieństwo, że nam wydarzy się coś złego (często formułuje się to w taki sposób, że to coś złego to lekcja, która ma sprawić, że odpowiednio skorygujemy swoje zachowanie). To jest jak najbardziej weryfikowalne. Religia jako teoria fizyczna jest więc teorią fundamentalnie probabilistyczną, jak mechanika kwantowa.

Oczywiście aby zweryfikować, czy tego typu mechanizm faktycznie działa w świecie, trzeba rozwiązać poważne problemy metodologiczne. Ale wydaje się, że się da. Zachęcam do pomyślenia.

# Bóg jako wszechobecna, optymalizująca wola, której doświadczamy

Ale Bóg to właśnie coś więcej, niż idea. To wola, którą wyczuwamy w świecie. Bóg to nie tylko historia metafizyczna, to również bezpośrednie doznanie, Boga wyczuwamy, poznajemy efekty jego woli, wyczuwamy napięcie, z jakim wiąże się doświadczanie czyjejś woli. Czy ta wola faktycznie istnieje, tj. czy w weryfikowalny sposób wpływa na świat? (swoją drogą to ciekawa definicja istnienia).

# Bóg jako byt konieczny?

Mamy intuicję bytu i nicości. I badając tę intuicję można dojść do wniosku, że absolutna „nicość” powinna z definicji nie istnieć. Czyli byt z konieczności istnieje. Oczywiście tutaj jest to dość mętne, bo używamy intuicyjnych pojęć pierwotnych. Ale zastanawiam się, czy to nie jest właśnie intuicja konieczności istnienia Boga?

# torowanie przypadku?

**Po prostu mózgi wiedzą i filtrują dużo więcej, niż trafia do świadomości**

**i przepuszczają to, co do tej świadomości „pasuje"**

dość pesymistyczne

Czyli konstruujemy świat za pomocą tego, co odfiltrujemy z percepcji. Nasze mózgi widzą dużo, dużo więcej, niż my i wykonują dramatycznie dużą pracę, żeby stworzyć nam spójny obraz świata. Więc struktura świadomości definiuje także to, co do tej świadomości trafi, co mózg do tej świadomości dopasuje, inne rzeczy wyrzuci; albo zachowa i przyniesie, kiedy będą pasować. Więc to nasza percepcja jest opatrznościowa, to ona filtruje i interpretuje bodźce w taki sposób, aby zbudowany w ten sposób świat miał sens.

# wolna wola?

I to filtrowanie wpływa na nasze decyzje, a więc to jest rodzaj wolnej woli - nawet, jeśli jesteśmy deterministyczni, to jesteśmy wolni, bo filtrujemy chaos zgodnie ze swoją strukturą.

# dlatego ważne jest przetestowanie Opatrzności, jednak

widzisz w świecie działanie Boga, fair enough, ja też widzę
ale czym to dokładnie jest, tego nie wiemy, to może być złudzenie
więc trzeba przeformułować sposób, w jaki myślimy o tym „działaniu Boga"
tak, aby uzyskać teorię pozwalającą robić jakieś przewidywania
i dopiero kiedy te przewidywania się statystycznie sprawdzają możesz powiedzieć, że faktycznie w świecie występuje „działanie Boga”, czymkolwiek ono jest

# pokora + dost. duży mózg -> moralność

pokora to oczywiście korzystna strategia przetrwania, bo liczysz się z niebezpieczeństwem oraz z tym, że Twój model świata jest wadliwy

Jeśli jesteś dostatecznie inteligentny, żeby pojąć, że inni mogą spiskować przeciw Tobie - to będziesz postępował moralnie wobec innych. Jeśli dorzucimy do tego pokorę poznawczą, to zawsze musisz się liczyć z tym, że ktoś zobaczy Twoje zachowanie, a następnie zbierze się w grupę i Tobie zaszkodzi.

Tego typu poczucie bycia obserwowanym jest korzystne ewolucyjnie. To poczucie transcendentnej (bo wykraczającej poza aktualne doświadczenie) odpowiedzialności. Jedna ze składowych pojęcia Boga.

Inną składową jest ta wszechobecna wola, której przeczucie wywołuje napięcie takie, jak zazwyczaj, kiedy mamy do czynienia z wolą innego stworzenia. A więc pewną nieprzewidywalnością, ale działającą celowościowo. Jeśli ta nieprzewidywalność obierze sobie za cel naszą szkodę, to może nam znacząco utrudnić życie. A więc to napięcie też wydaje się ewolucyjnie umotywowane.

Poza tym obecność dobrej woli, czyli celowościowej nieprzewidywalności nakierowanej na nasz dobrostan, wywołuje u nas pozytywne odczucia, zwyczajnie takie, które wywołuje obecność innej istoty/woli. Być może z tego wynika pozytywne działanie religii?


## Bóg to jednak trójkąt

Pojęcie abstrakcyjne, które służy nam do opisu świata, pewnych zjawisk, wyrażenia pewnych intuicji co do tego, jak należy się zachowywać (a ostateczne uzasadnienie może być np. teoriogrowe etc.) i jak działa świat. Jednym z atrybutów tego pojęcia jest wola i celowe działanie. Ta wola nie musi być aktywna, może się wyrażać w strukturze rzeczywistości.

- Bóg daje fundament, poczucie osadzenia, nie musimy się wyciągać za włosy
- Ouroboros - my karmimy się Bogiem, a Bóg karmi się nami, głęboka egzystencjalna idea, istoty karmią się sobą nawzajem, są dla siebie nawzajem gruntem
- pokora i poczucie transcendentnej opdowiedzialności (korzystne zachowania w kontekście przetrwania)
- poczucie braku osamotnienia
- poczucie, że bycia zaopiekowanym
- poczucie misji, celu, wypełnienie woli Bożej
- wola, z którą musimy się liczyć
- poza tymi wartościami regulującymi zachowanie i status egzystencjalny jednostki mamy też wyraźne tezy dotyczące działania świata, tj. Opatrzność, może Karma.

W takim razie pytanie o istnienie Boga sprowadza się do pytania o istnienie trójkąta. Jest mało ciekawe. Ciekawsze jest to, czy (abstrakcyjne) pojęcie Boga jest przydatne i czy jest korzystne (tj. zalety przeważają nad wadami). Jest na pewno przydatne w sensie egzystencjalnym, ale czy jest przydatne w sensach:

- predyktywnym
- poznawczym ?

Jakie wady ma pojęcie Boga

- może prowadzić do ślepej wiary, radykalnych, fundamentalistycznych postaw
- może prowadzić do biasu poznawczego, w efekcie zjawiska, które mogłyby mieć eleganckie wyjaśnienie, które potem moglibyśmy wykorzystać do precyzyjnego przewidywania rzeczywistości, tłumaczymy wolą Boga, która w niejasny sposób się skaluje

A właśnie, ale jakoś intuicyjnie ta "wola Boga" się skaluje. Ludzie wiedzą, że należy pewnych zachowań unikać, bo coś się przytrafi jeszcze za życia. Mamy tu do czynienia z hipotezą, że nasze postawy i zachowania kształtują jakiś rozkład prawdopodobieństwa dla pewnych klas zdarzeń. Analogicznie modlitwa nagina prawdopodobieństwa. To bardzo ciekawa teoria. Oczywiście do rozwiązania są problemy metodologiczne, ale teoretynie możliwe jest zaprojektowanie takich eksperymentów (a najpierw teorii i sposobu formułowania przewidywań, które nie mogą być ani zbyt konkretne - żeby zostawić Bogu przestrzeń do działania - ani zbyt ogólne - żeby przewidywania nie były trywialnie spełnione z dużym prawdopodobieństwem), aby zweryfikować, czy Opatrzność faktycznie ma moc predyktywną. Bo o tym, że ma moc deskryptywną (pozwala interpretować minione zdarzenia) - doskonale wiemy. Obawa jest taka, że ta moc deskryptywna jest zbyt duża, żeby Opatrzność miała weryfikowalną moc predyktywną.
