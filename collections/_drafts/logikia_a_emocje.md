### logika vs emocje

To prawda, ale swoją drogą czy zawsze powinniśmy kierować się spojną logiką? Dlaczego spójna logika jest lepsza od emocji?

Ja myślę, że nie zawsze. Często emocje są dużo mądrzejsze, niż logika, bo intuicyjnie dotykają aspektów niewidocznych dla rozumu.

Możliwe, że ostatecznie logika wygrywa, ale to nie znaczy, że każda logika wygrywa z emocjami. Eugenika na przykład to logiczna i spójna propozycja, ale jednak budzi negatywne emocje. Pewnie dlatego, że teoriogrowo jest jednak nieoptymalna, ale tego naziści nie widzieli.

Więc to, że analogia z płodami ludzi i dzików wydaje nam się logiczna i to, że ostatecznie logika wygrywa z emocjami - nie znaczy, że ta konkretna logika wygrywa z emocjami i że w tym wypadku powinniśmy się kierować tą konkretną logiką. Jest dużo spójnych logik, które mogą być w dodatku wzajemnie sprzeczne. Poza tym logika ma w zwyczaju upraszczanie rzeczywistości, co bywa tragiczne w skutkach.

W związku z tym postuluję, że ostatecznie i tak kierujemy się emocjami (choćby przy wyborze logiki) i dobrze, bo inaczej skąd mamy wiedzieć, że używamy "poprawnej" logiki? Albo przynajmniej niezbrodniczej logiki?

### ubój dzików, ciężarnych loch vs aborcja

Ale różnica tkwi w tym, że intuicyjnie dopowiadamy, że locha chce te dzieci, a o aborcji mówimy w kontekście kobiet, które dzieci nie chcą. Gdyby była mowa o odstrzeliwaniu kobiet, które oczekują na dzieci, emocje byłyby podobne, jak z lochami. Inaczej byłoby w przypadku odstrzeliwania ciężarnych feministek domagających się aborcji. 

Logika spójna, ale fałszywa, bo upraszcza rzeczywistość.