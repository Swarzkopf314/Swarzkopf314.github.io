---
title: "Życie jako lekcja miłości"
date: 2019-05-12
featured-img: "posts/2019-05-12"
summary: "Miłośc (i śmierć) to przejście od bycia dla siebie do bycia dla innych."
---

*Całe moje życie prowadziło m.in. do tego, żebym był na nią teraz gotowy, widzę to.*

<br>

## Przejście

Miłośc to **przejście**. Przejście od bycia *dla siebie* do bycia *dla innych*.

Całe życie uczymy się tego przejścia. Uczymy się *przechodzić* od siebie nawzajem dokładnie dzięki temu, że nikt z nas tego do końca nie potrafi. **W obliczu słabości innych mamy okazję przezwyciężyć swoje własne słabości**, żeby oni przezwyciężyli swoje.

## Niepewność

Bycie dla siebie zawsze wiąże się z *niepewnością*. Tej niepewności nie ma w byciu dla innych. Miłość to **przejście z niepewności w pewność**.

*Bycie w świecie* to także niepewność. Niepewność sensu tego świata. **Wszystko, czego pewny jest nasz rozum, blaknie z czasem**. Z [Twierdzenia Goedla o niezupełności][goedel-wiki] wynika, że nigdy nie poznamy całej prawdy o świecie za pomocą dedukcji. Prawda zawsze musi być najpierw *objawiona*. Kryterium prawdy jest co najwyżej [przydatność]({{ site.baseurl }}{% post_url 2019-01-24-prawda-Bog-trojkaty %}){:target="_blank"}. Rozumowo jesteśmy więc nędzarzamy błagającymi wszechświat o skrawki ukrytej wiedzy.

## Wymiana

Jedyną stałą w świecie jest potrzeba miłości, tj. bycia dla innych. Każdy potrzebuje być kochanym, czyli aby **ktoś/coś był dla niego**; ale potrzebuje też kochać, tj. **być dla kogoś/czegoś**. Jesteśmy w świecie *jednocześnie*, wpływamy więc na siebie nawzajem, *wymieniamy się*, otwieramy między sobą *przejścia*. **Dzięki miłości przestajemy być fundamentalnie samotni**. Pokonujemy nawet śmierć, jeśli potrafiliśmy być dla innych.

## Śmierć

Śmierć to **przejście**. Przejście od bycia sobą do... bycia miłością? W każdym razie do bycia całkiem gdzie indziej i całkiem inaczej, ale jeśli uwierzymy (zobaczymy, poczujemy), że życie jest lekcją miłości, to wiemy przynajmniej tyle, że **po śmierci będziemy kochać**.

Być może umieramy wtedy, kiedy nie możemy już niczego istotnego się nauczyć - chociaż nasza śmierć dalej może uczyć innych.

## Opatrzność

Opatrzność pojawia się wtedy, kiedy czujemy, że **świat o nas dba**. Mamy poczucie, że pewne zdarzenia układają się specjalnie w taki, a nie inny sposób - *dla nas*. Pozornie przypadkowe - a mimo to nieodparcie wyraża się w nich jakaś *troska*, jakaś *wola*, abyśmy dobrze się rozwijali. W skrócie wyraża się w nich miłość. 

**Miłości nie da się udowodnić**. Można ją jedynie poczuć i **wyjść jej naprzeciw**. Można tę miłość przyjąć i mieć dzięki niej siłę, aby samemu kochać.

## Stwarzanie

Praca to także miłość. Pracując, dajemy coś od siebie światu. Porządkujemy świat, tworzymy w nim coś nowego, redukujemy jego entropię, pomagamy innym. Rozsiewamy ziarno.

Jeśli przyjmiemy i odwzajemnimy miłość - **możemy razem stwarzać nowe życie, gotowe do nauczenia się miłości**. Dzięki temu przekażemy swoją miłość daleko w czasie i przestrzeni. Nasza miłość wykroczy poza nasze własne życie i zostanie w świecie potencjalnie do samego końca.

<br>


[goedel-wiki]: https://en.wikipedia.org/wiki/G%C3%B6del%27s_incompleteness_theorems
