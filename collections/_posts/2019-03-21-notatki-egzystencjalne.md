---
title:  "Notatki Egzystenclajne"
date:   2019-03-21
featured-img: "2019-03-21-3"
---

Poniżej prezentuję pewne intelektualne narzędzie (w 5 punktach), które sobie zmajstrowałem i które pomaga mi iść przez życie. Może komuś też się przyda.

#### 1. Życie jako lekcja wyobraźni. 

Świat ma pewną strukturę, pewne regularności, które zauważamy i odtwarzamy w postaci struktur myślowych, które zbiorczo można nazwać wyobraźnią. Więc funkcjonowanie w świecie wiąże się nierozerwalnie z rozbudową wyobraźni. A więc jest to pewna lekcja, wzrost, rozbudowywanie świadomości.

Można wręcz porównać świat fizyczny do języka, w którym wyrażają się pewne idee, struktury i zależności. Te struktury następnie reprezentujemy jako pojęcia, elementy naszej wyobraźni. Rzeczywistość jest więc swoistym podręcznikiem.

Podstawowym składnikiem tej lekcji jest przestrzeń. Nasze działa są przestrzenne i odrębne. Dzięki przestrzeni potrafimy stwarzać fizyczne struktury, które następnie w tej przestrzeni trwają i wpływają na innych. Potrafimy na siebie nawzajem wpływać w sposób znaczący w tej przestrzeni. Rzecz tak prosta jak spojrzenie albo pokonanie odległości i czułe objęcie innego ciała - pozwala nam wyrazić troskę, która bez przestrzeni byłaby trudna w ogóle do wyobrażenia.

Wyobraźnia buduje się w czasie. To czas zamknięty w pamięci. Czas daje percypowanej przez nas rzeczywistości większą siłę wyrazu, bo dzięki niemu możemy zrozumieć idee takie jak utrata, tęsknota, nadzieja, ambicja. Daje nam też motywację do działania.

#### 2. Nasz byt ma sens dopiero w czasie. 

Trzeba zauważyć, że nasz byt budujemy w czasie, a nie tylko w tu-i-teraz. Tu-i-teraz to moment na decyzję, tutaj realizuje się nasza wola, ale my sami jesteśmy więksi, czasowi. Dlatego nie rozpaczaj, jeśli tu-i-teraz jest Ci źle, bo jutro jesteś już ze znajomymi, a za 5 lat masz kochającą rodzinę - jeśli tylko wybierzesz taką przyszłość i będziesz do niej dążyć. Nie ma powodu, żeby nie cieszyć się z tej przyszłości już teraz tylko dlatego, że w tej chwili nie doświadczasz jej bezpośrednio. Ta chwila to nie jest cały obrazek.

#### 3. Istotą życia jest wola.

Chwila to czas na decyzję. W każdej chwili masz wybór, Twoje wybory składają się na Twoją własną definicję w czasie. Wpływamy w rzeczywistość, żeby za pomocą wyborów określić się w niej jako pewien byt czasowy, pewna historia, tendencja. W czasie weryfikuje się, kim jesteśmy. Dopóki żyjesz, masz czas, żeby się określić.

Wola jest więc kluczowa, to ona stwarza rzeczywistość. Nie możesz się wstydzić swojej woli ani czekać, aż rzeczywistość sama się określi. To Ty ją kreujesz za pomocą swojej woli.

Ale wola nie może być ślepa. Wola potrzebuje wyobraźni, inaczej zaprowadzi nas na manowce. Potrzebuje też pokory, gdyż zawsze musi liczyć się z tym, że jej wyobraźnia nie jest dostatecznie dobrze rozbudowana.

Wola powinna też respektować wolę innych, bo co większego wola może spotkać w świecie, jeśli nie inną wolę. A wola jest pełna tylko wtedy, gdy jest wolna.

#### 4. Trzeba nauczyć się być bezbronnym.

Bywają momenty, że stoisz bezbronny przed inną wolą. Jeśli to nie jest zła wola, to jest to lekcja zaufania. Jeśli więc zaakceptujesz swoją bezbronność, to siłą rzeczy będziesz też potrafił akceptować bezbronność innych. A to sprawi, że inni zaufają Tobie. Co ciekawszego mogą zrobić wole rzucone w świat, niż nauczyć się współpracować i ufać sobie nazwajem? Walczyć o zasoby? Ale po co te zasoby? Żeby obronić się przed złą wolą innych. Zamiast tego lepiej nauczyć się sobie ufać.

#### 5. Trzeba nauczyć się czerpać siłę z bólu.

Zaznaczam, że chodzi tutaj o ból, z którym można walczyć siłą woli, tj. ból niefizyczny i niechroniczny.

Na taki ból możesz odpowiedzieć siłą woli. On jest tylko tu-i-teraz, podczas gdy Ty jesteś określony w całym czasie. Więc możesz wybrać, ze się mu nie poddasz. Ból daje okazję, żeby go przezwyciężyć. Pozwala wytrenować mięsień woli, który bez bólu by zanikł.

Ostatecznie ból (wszelkiego rodzaju) jest równoważny złu. Doświadczenie zła pozwala rozbudować wyobraźnię o możliwość tego zła. A skoro jestem świadomy możliwości zła, to mogę w znaczący sposób *wybrać*, aby do tego zła nie doszło. Dzięki temu, poprzez wolę, możliwe jest dobro.




<br/><br/>
Czy w życiu jest coś donioślejszego, niż zwyczajne bycie dobrym dla innych?
<br/><br/>





<!-- # Memiczna postawa do świata. Na przekór.

Magnificent. This pain will make me even stronger!

Przekuwasz ból istnienia w siłę
Stajesz oko w oko z absolutną pustką
I kiedy ma Cię już zagnieść, zaczynasz chichotać
Bo jesteś i możesz. I potem sprawdzasz, ile dasz radę zrobić.
Jebać słabość, limity, bezsens. Inaczej już jesteś martwa 😛

A może to są bugi, które bierzesz za ficzury?
No ale mówię, nawet, jeśli miecz obosieczny, to alternatywą jest bycie zasieczonym tak czy siak.
A potem odkrywasz, że i tak nic nie wiesz o świecie, że jest tu coś dziwnego, coś więcej, jakaś Opatrzność i trzeba zrobić leap of faith. Ze tej pustki nigdy nie bylo. Ze jesteś 4-wymiarowa, bo przyszłość już jest, tylko zapomniałaś, co sie zdarzy jutro. Ze coś Cię jednak dokads prowadzi.

O, wlasnie, to jest postawa memiczna wobec życia 🙂 nie ma sensu? Ok, to banalne, załóżmy, ze jednak jakis ma, bo tak jest ciekawiej. I potem cisniesz.
Ciśniesz w sumie dla beki. Przewrotnie, na przekór.

No w każdym razie to moja recepta.

# Why do you persist?

Agent Smith: Why, Mr. Anderson? Why do you do it? Why get up? Why keep fighting? Do you believe you’re fighting for something? For more than your survival? Can you tell me what it is? Do you even know? Is it freedom? Or truth? Perhaps peace? Could it be for love? Illusions, Mr. Anderson. Vagaries of perception. The temporary constructs of a feeble human intellect trying desperately to justify an existence that is without meaning or purpose. And all of them as artificial as the Matrix itself, although only a human mind could invent something as insipid as love. You must be able to see it, Mr. Anderson. You must know it by now. You can’t win. It’s pointless to keep fighting. Why, Mr. Anderson? Why? Why do you persist?

Neo: Because I choose to.

# Czy czas jest wytworem świadomości?

- czy jestem 4-wymiarowy? moje życie jest określone w czasie. Nie jestem tylko tu-i-teraz. Jestem też jutro. Jutro już było, ale z dzisiejszej perspektywy go nie pamiętam. To moja pamięć deiniuje czas.

- prawdopodobieństwo i czas mają wiele wspólnego. Prawdopodobieństwo to informacja uwidaczniająca się w czasie.

- Opatrzność uwidacznia się w czasie, podobnie jak prawdopodobieństwo. I podobnie jak wola.

- możliwe, że faktycznie świat jest adynamiczny i znajduje się w jednej wielkiej superpozycji wszystkich możliwości, a nasze świadomości wpływają do tego świata, osadzają się w mózgu i potem wybierają ścieżki. Ścieżka, którą przebędzie Twoja dusza, definiuje Ciebie (opatrznościowo). -->
