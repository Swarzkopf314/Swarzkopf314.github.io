---
title: "Czas"
date: 2019-10-14
featured-img: "posts/2019-10-14"
description: "Nasza kultura koncentruje się na efektach działań, a nie na jednostce, która te działania wykonuje."
custom_css: ".hero::before { background: rgba(52, 56, 81, 0.2); } "
---

*Nasza kultura koncentruje się na efektach działań, a nie na jednostce, która te działania wykonuje.*

Dlatego mamy dziś niedostatek tak zwanego "szczęścia". Chcemy szybkich efektów i w konsekwencji uzależniamy się od wszystkiego, co daje natychmiastową nagrodę, a podjęcie długofalowego działania z odroczonymi nagrodami nas paraliżuje.

Ale może wystarczy zmienić perspektywę? 

**Zamiast wartościować działania w kategoriach ich efektów, zacznijmy wartościować samych siebie w kategoriach działań**, jakie podejmujemy na co dzień?

Jeśli przykładowo codziennie zdobędę się na miły gest czy zwykły uśmiech wobec choćby przypadkowo napotkanej osoby, to efekty tego działania mogą nie mieć wielkiej wartości. **Ale wielką wartość ma bycie człowiekiem, który codziennie zdobywa się na miły gest.**

I żeby być takim człowiekiem, wystarczy - UWAGA - codziennie zrobić coś miłego. Nic więcej. To jest proste jak codzienność.

*Jestem osobą, która codziennie robi fajną rzecz. __Więc mam wartość__.*

I dostrzec to - to jest właśnie szczęście.

### Ten codzienny, wytrwały czas, który wciąż cierpliwie czeka, aż dostrzeżemy, że tylko w nim i poprzez niego możemy się spełnić.

<br/>
***
<br/>

Co dobrego robisz na co dzień?
