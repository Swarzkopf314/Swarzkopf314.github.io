---
title: "Dezyderata"
date: 2022-08-15
featured-img: "posts/2022-08-15"
description: "Moja mała dezyderata."
custom_css: ".hero::before { background: rgba(52, 56, 81, 0.1); } "
---

Bądź dobry dla innych, bo są zagubieni, podobnie jak Ty.

Nie bój się działać, tylko tak się dowiesz, czego naprawdę chcesz.

Nie jesteś do niczego.

Nie oczekuj szybkich rezultatów, to, co dobre, przychodzi z czasem i jest większe od Ciebie.

Buduj cierpliwie.

Wykorzystuj okazje, bo może ich nie być dużo.

Wyciągaj wnioski z trudnych sytuacji.

Zauważ, że aby coś prawdzie zrozumieć, musisz najpierw to przeżyć.

Traktuj całe życie jako przedziwną lekcję czegoś, co Cię jeszcze przerasta.

Nie przestawaj uczyć się miłości.

Nie przestawaj się dziwić, zwłaszcza temu, co zdążyłeś już uznać za banalne.

Zauważaj i doceniaj wszystkie momenty, kiedy świat Ci sprzyja, być może kryje się za tym coś więcej.

Miej dystans do swoich przekonań, bo nigdy niczego nie wiesz do końca.

Pogódź się z brakiem pewności, tylko tak możesz poznać prawdę.

Uwierz, że będzie dobrze.

Żyj w zgodzie ze swoimi emocjami, wsłuchuj się w nie i staraj zrozumieć, skąd pochodzą, aby nie ulegać im nieświadomie.

Nie wstydź się.

Dbaj o siebie.

Bądź wdzięczny. 

Rozmawiaj z rodziną.

Pomagaj innym.

Bądź uprzejmy, rzeczywistość składa się z gestów.

Dawaj z siebie to, co najlepsze. 

Buduj to, co dobre, trwałe i większe od Ciebie.

<br>
<br>