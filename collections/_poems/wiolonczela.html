---
title: Wiolonczela
date: 14-07-2020
description: "kiedy w dzikim winie..."
---

Kiedy w dzikim winie rozbrzmiała piosenka o końcu świata, 
zrozumiałem, że to właśnie jest początek

Wszystkie przypadki rozbiły się w drobiny jak fala o kamień węgielny,
gdy pod suknią arkad na szesnastu kołach daliśmy sobie więcej, niż trzeba 

W niedzielę uciekliśmy na planty, żeby zatrzymać czas, 
ale dopiero nagły świt włożył w nasze dłonie jasność

To stało się na Grodzkiej, 
wiolonczela wyrwała mi z kieszeni całą nieskończoność 
i zmieniła ją w tańcu w obrączkę dla Ciebie

Zobacz, krzyżyk, który wydawał się pusty, jest wypełniony przestrzenią


<em>Apreos, Korfu, Grecja</em>