---
title: destylat mądrości
date: 25-04-2019
---

<em>nauczycielce</em>


jeśli rozważyć funkcję kosztu
jaką struktura naszego życia
nakłada na algebrę uczuć
to wydaje się że aby osiągnąć minimum globalne
trzeba nauczyć się być cierpliwym

***

każdy nałóg to żądza szybkiej nagrody
gdy nie potrafisz zaufać czasowi
to znaczy cierpieć i nie chcieć nic w zamian
bo z jakiegoś powodu wciąż wierzysz

i może właśnie ta wiara sprawia
że ziarno powoli wypuszcza korzenie
nieśmiało wygląda spod ziemi
i w absolutnym zdumieniu patrzy
prosto w pełne miłości słońce
