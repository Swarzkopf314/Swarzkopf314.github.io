---
title: destylat mądrości
date: 25-04-2019
---

jeśli rozważyć funkcję kosztu
jaką struktura naszego życia
nakłada na algebrę uczuć
to wydaje się że aby osiągnąć minimum globalne
trzeba nauczyć się być cierpliwym

***

każdy nałóg to żądza szybkiej nagrody
gdy nie potrafisz zaufać czasowi
to znaczy cierpieć i nie mieć nic w zamian
poza idiotyczną wiarą bez pokrycia

ale może właśnie ta wiara sprawia
że ziarno wypuszcza korzenie
z czasem nieśmiało wygląda spod ziemi
i w absolutnym zdumieniu patrzy
prosto w pełne miłości słońce