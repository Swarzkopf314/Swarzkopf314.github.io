---
title: Rodzina
date: 29-01-2024
description: "Czy Tajemnice Bolesne są Tajemnicami Światła"
---

Czy Tajemnice Bolesne są Tajemnicami Światła

Bóg objawiał mi się wielokrotnie 
W przypadku albo śpiewie kosa
A jednak wciąż wątpię
Z obawy o naiwność

W poszukiwaniu ognia
może tylko przepalam czas
cierpienie i koniec
krążą nad wątrobą jak sępy

Na horyzoncie Czas Sądu
Próbuję odczytać przyszłość z lotu ptaków
(Na chodniku leży martwy kos)

Pocieszam się, że ścieżki umysłu są ułomne
Przytulam mocniej bijące serce wszechświata
Które dane było mi odnaleźć

Czy tylko na chwilę 


<em>Dobrzany-Stargard-Kraków</em>
