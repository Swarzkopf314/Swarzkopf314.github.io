---
title: Znaki
date: 14-03-2010
---


Jeśli naprawdę umarłeś i ukrzyżowaliśmy wieczność
każda chwila jest początkiem
i tylko od nas zależy jakie słowa wypowiemy

to zrozumiałe
zostawiłeś nam w spadku wagę imion
odtąd wszystko wymaga transcendencji

jednym gestem możemy zakończyć
odwieczny konflikt jednym zdaniem
przekreślić wzbierającą ciemność

czy zachowamy prawa i znaki
patrząc na niebo które sunie naprzód
